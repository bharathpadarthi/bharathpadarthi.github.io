ఆది భిక్షువు వాడినేది కొరేదీ
 
బూడిదిచ్చేవాడినేది అడిగేది 

ఆది భిక్షువు వాడినేది కొరేదీ 

బూడిదిచ్చేవాడినేది అడిగేది 

ఏది కొరేదీ, వాడినేది అడిగేది

ఏది కొరేదీ, వాడినేది అడిగేది



తీపి రాగాల ఆ కోకిలమ్మకు నల్లరంగునలమినవాడినేది కొరేదీ

తీపి రాగాల ఆ కోకిలమ్మకు నల్లరంగునలమినవాడినేది కొరేదీ

తరకు ఘర్జనల మేఘముల మేనికి మెరుపు హంగు కూర్చినవాడినేది అడిగేది

ఏది కొరేదీ, వాడినేది అడిగేది

ఏది కొరేదీ, వాడినేది అడిగేది 



తేనెలొలికే పూలబాలలకు మూన్నాళ్ల ఆయువిచ్చినవాడినేది కొరేది

తేనెలొలికే పూలబాలలకు మూన్నాళ్ల ఆయువిచ్చినవాడినేది కొరేది

బండరాళ్ళను చిరాయువుగ జీవించమని ఆనతిచ్చినవాడినేది అడిగేది

ఏది కొరేదీ, వాడినేది అడిగేది

ఏది కొరేదీ, వాడినేది అడిగేది



గిరిబాలతో తనకు కళ్యాణమొనరింప దరిజేరు మన్మధుని మసి చేసినాడు

వాడినేది కొరేదీ

వరగర్వమున మూడు లోకాలపీడంప తలపోయుదనుజులను కరుణంచినాడు 

వాడినేది అదిగేది 



ముఖప్రీతి కోరేటి ఉగ్గుశంకరుడు

వాడినేది కొరేదీ

ముక్కంటి ముక్కోపి, ముక్కంటి ముక్కోపి తిక్కశంకరుడు 



ఆది భిక్షువు వాడినేది కొరేదీ 

బూడిదిచ్చేవాడినేది అడిగేది 

ఏది కొరేదీ, వాడినేది అడిగేది



నాకు అర్థమైనది:

మొదటి లైన్లో ఆది భిక్షువు అనేది శివుడికి ఇంకో పేరు మాత్రమే కాదు ఆయనే ఈ లోకాన భిక్షగానిగా తిరిగాడు అలంటి వాడిని ఏమి అడగగలము అని భలే రాశారు సిరివెన్నెల గారు

మొదటి చరణంలో: తన కిల కిల రాగాలతో అందర్నీ అలరింపజేసే కోయిలను నల్ల రంగులో పుట్టించి, ఉరుములతో భయపెట్టే మేఘాలనేమో మెరెపుల హంగులతో తీర్చిదిద్దాడు అలాంటి వాడిని ఎమని అడగగలము?

రెండు: తియ్యనైన తేనెనిచ్చే ఆ పూలకు అంత తక్కువ ఆయుష్షునిచ్చి రాళ్ళకేమో అంతమనేదే లేకుండా చేసాడు; అతనిని ఏమడగగలము?
 
మూడు: ఒక చిన్న కథ చెప్పుకుందాం. తరకాసురుడు అనే అసురునికి ఒక వరముంది, అదేమిటంటే అతడు శివుని కుమారుని చేతిలో మాత్రమే ఓటమి కలదు.  ఈ వరాన్ని ఉపయోగించుకొని అతడు దేవతల మీద యుద్ధాలు చేస్తుంటాడు. ఇక్కడ చిక్కెమిటంటే అప్పటికే శివుని భార్య సతీ దేవి చనిపోవటంతో, శివుడు హిమాలయాల్లో ధ్యానం చేసుకుంటూ ఉంటాడు.

దేవతలకు ఏమి చెయాలో తోచక ఆది శక్తి దగ్గరకు వెళ్లినప్పుడు తను హిమవంతుని కుమార్తె పార్వతిగా అవతరిస్తానని చెప్తుంది. హిమవంతుడు హిమాలయాలకు రాజు. అందుకె పార్వతిని గిరిబాల గా సంభొదిస్తాడు ఇక్కడ. ఇప్పుదు హిమాలయాల్లొ తపస్సు చెసుకుంటున్న శివుడిని, పార్వతిని కలిపేందుకు మన్మధుదు ప్రయత్నించినప్పుడు శివునికి కోపం వచ్చి మన్మధుడిని మూడో కంటితో మసి చేస్తాడు. 

అది, గిరిబాలతో తనకు కళ్యాణమొనరింప దరిజేరు మన్మధుని మసి చేసినాడు.

వరగర్వమున మూడు లోకాలపీడంప తలపోయుదనుజులను కరుణంచినాడు - దీని వెనుక కథ నాకు సరిగ్గా తెలియదు. కాని అర్థం ఐతే వరం ఉందన్న గర్వంతో లోకాలను పీడిస్తున్న అనుజులు(అంటే అన్నదమ్ములు)లను కరుణించి వదిలేశాడు. 

అలాంటి మంచి పని చెయాలనుకున్న మన్మధుడినేమో మసి చేసి లొకాలను పీడిస్తున్న వారిని మాత్రం కరునించాడు, ఆ శివుడిని ఏమని కొరుతాం అని ఇక్కడ అర్థం.

ముఖప్రీతి అంటే పొగడ్త అంటే నచ్చెవాడు అని ఇక్కడ అర్థం. శివుడు పొగడ్తలకు కరిగిపోయి చాలా వరాలు ఇస్తాడు అని పేరు.

ముక్కంటి అంటే మూడు కన్నులు కలవాడు, ముక్కోపి అంటే ముక్కు మీద కోపం కలవాడు అంటే చాలా కోపం అని అర్థం.

ఇక్కడ తిక్క శంకరుడు అని ఎంత అందంగా, ముద్దుగా రాశారో బాలూ గారు అంతే అందంగా పాడారు :) 

మొత్తానికి ఇలా కొన్ని అర్థంకాని పనులు చేసిన శంకరుడిన ఏమి కోరాలి అని ఇలా రశారు సిరివెన్నెల గారు  
